# Les 2: Introductie Onshape

In deze les ga je kennis maken met Onshape, een zogeheten Computer Aided Design (CAD) programma. Hierin kan je gemakkelijk een ontwerp maken voor de robot

## Voordelen van CAD
Er zijn een aantal redenen waarom tegenwoordig bij bijna ieder ontwerp gebruik wordt gemaakt van CAD. Enkele hiervan zijn:

{type="full" sorted="asc" collapsible="true"}
Makkelijk aan te passen
: Wanneer je dingen ontwerpt komt het vaak voor dat bepaalde afmetingen tijdens het ontwerpproces aangepast worden. Het grote voordeel van een goed CAD-model is dat alle afmetingen automatisch op elkaar aanpassen. Dit kan je definiÃ«ren met zogenaamde "Constraints".

Altijd te lezen
: Een probleem met een handgetekende tekening is dat niet iedereen even goed kan tekenen. Ook wijken eenheden af afhankelijk van in welk land je woont. In CAD kan je perfecte technische tekeningen maken en altijd de eenheden naar keuze selecteren.

Ingebouwde simulaties
: Verschillende CAD-programma's hebben ingebouwde simulatietools. Hiermee kan je bijvoorbeeld de effecten van krachten en druk berekenen en daarop het ontwerp aanpassen.


## Waarom Onshape
Er zijn verschillende CAD-systemen op de markt, welke ieder zijn voordelen en nadelen hebben. Je bent vrij om te kiezen welk systeem je wil gebruiken, maar er zijn enkele redenen waarom we voor Onshape hier op school hebben gekozen:

{type="full" sorted="asc" collapsible="true"}
Geen installatie nodig
: Onshape is een programma dat volledig in de browser werkt. Hierdoor is er geen installatie nodig en kan je op iedere computer werken met Onshape. Het nadeel hiervan is dat je wel altijd een internetverbinding nodig hebt, welke op de meeste wedstrijddagen niet beschikbaar is.

Gemakkelijk samenwerken
: Onshape is heel makkelijk om samen met meerdere mensen in te werken. Je kan met meerdere personen tegelijkertijd in hetzelfde document werken en omdat alles in de cloud op staat geslagen kan iedereen altijd alle bestanden inzien.

Makkelijk met licenties
: De voordelen die hierboven genoemd staan kom je in een mix van verschillende andere programma's tegen. De keus voor Onshape komt voornamelijk doordat zij vrij makkelijk omgaan met licenties, zoals je zelf ook gezien hebt. Andere aanbieders limiteren hun educatie licenties steeds meer of vragen iedere 2-3 maanden om een nieuwe licentie, wat erg vervelend is.



## Wat leren we niet in deze lessenserie
CAD-software zoals Onshape heeft heel veel verschillende mogelijkheden, waarvan je de meeste _bijna_ nooit gebruikt. In deze lessen behandelen we daarom enkel de basis. 
Mocht je nog meer van Onshape willen leren dan verwijs ik je graag door naar [learn.onshape.com](https://learn.onshape.com). Enkele voorbeelden van functies die we niet in de les behandelen zijn:
* Werken met de Frame tool
* Werken met de Sheet Metal tool (**Aanrader om te begrijpen**)
* Simulaties
* Surface modeling
* Assemblies (**Aanrader om te begrijpen, gaan we 100% gebruiken**)



